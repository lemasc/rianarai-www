# การเชื่อมต่อกับ Google Classroom
*อัปเดตล่าสุดเมื่อวันที่ 8 ธันวาคม พ.ศ. 2564*

เพื่อมอบประสบการณ์ที่ดียิ่งขึ้นให้กับคุณ RianArai จะแจ้งให้คุณเชื่อมต่อบัญชี RianArai ของคุณกับ Google Classroom เพื่อเข้าถึงและจัดการชั้นเรียน หลักสูตร และงานของคุณได้จากในแอพพลิเคชั่นโดยตรง

**หมายเหตุ: สำหรับผู้ใช้ RianArai Insider ขณะนี้แอปพลิเคชันยังไม่มีวิธีเพิ่มข้อมูลลงในระบบด้วยตนเอง ดังนั้น ผู้ใช้ทุกคนจะต้องเชื่อมต่อกับ Google Classroom เมื่อลงชื่อเข้าใช้ ต้องขออภัยในความไม่สะดวกมา ณ ทีนี้ ในอนาคตจะเปิดให้การเชื่อมต่อเป็นฟีเจอร์เสริม (Opt-in Feature)**

## ข้อมูลที่เราเก็บรวบรวม
เมื่อผู้ใช้รวม RianArai กับ Google Classroom เป็นครั้งแรก แอปพลิเคชันจะร้องขอการเข้าถึงข้อมูล (เรียกว่า Scopes) ไปยัง Google ซึ่ง Google จะแสดงหน้าจอคำขอยินยอมให้แก่คุณ โดยแบ่งหมวดหมู่ดังต่อไปนี้

### 1. สิทธิ์การเข้าถึงบัญชีพื้นฐาน (จำเป็น)
หากเลือกปิดใช้งานสิทธิใดสิทธิหนึ่ง แอพพลิเคชั่นจะไม่สามารถเข้าสู่ระบบด้วย Google ได้
* **ดูอีเมลหลักของบัญชี Google** (See your primary Google account email address)
* **ดูข้อมูลส่วนตัว ซึ่งรวมถึงข้อมูลส่วนตัวใดๆ ที่คุณได้เผยแพร่ต่อสาธารณะด้วย** (See your personal info, including any personal info you made publicly available)

### 2. ดูข้อมูลต่าง ๆ ใน Google Classroom 
หากเลือกปิดใช้งานสิทธิใดสิทธิหนึ่ง คุณสมบัติบางอย่างอาจหายไป และแอพพลิเคชั่นอาจทำงานอย่างไม่ถูกต้อง
* **ดูงานในหลักสูตรและคะแนนใน Google Classroom** (View your course work and grades in Google Classroom)
* **ดูประกาศใน Google Classroom** (View announcement in Google Classroom)
* **ดูสื่อสำหรับทุกงานของชั้นเรียน Google Classroom** (See all classwork materials for your Google Classroom classes)
* **ดูบัญชีรายชื่อชั้นเรียนของ Google Classroom** (View your Google Classroom class roasters)
* **ดูหัวข้อใน Google Classroom** (View topics in Google Classroom)
* **ดูชั้นเรียน Google Classroom** (View your Google Classroom classes)
 
### 3. ดูรูปภาพของคนในชั้นเรียน Google Classroom
รูปภาพจะถูกใช้ในการแสดงผลเท่านั้น หากเลือกปิดใช้งานสิทธิใดสิทธิหนึ่ง รูปภาพจากระบบจะถูกแทนที่ด้วยค่าเริ่มต้น (ไม่มีรูป)
* **ดูรูปโปรไฟล์ของคนในชั้นเรียนของคุณ** (View the profile photos of people in your classes)
* **ดูและดาวน์โหลดรายชื่อติดต่อ** (See and download your contacts)

หากคุณลงชื่อเข้าใช้ด้วยที่อยู่อีเมลภายในมหาวิทยาลัยราชภัฎพระนคร (PNRU) คำขอเหล่านี้จะถูกเลือกโดยอัตโนมัติ คุณเพียงแค่ต้องกดปุ่มอนุญาต (Allow) เพื่อให้ RianArai เข้าถึงข้อมูลของคุณเท่านั้น

การลงชื่อเข้าใช้ด้วยที่อยู่อีเมลภายนอก (เช่น การใช้บัญชี @gmail ส่วนบุคคล) จะไม่สามารถทำได้ โดยระบบจะปฏิเสธคำขอ ระบบจะรองรับที่อยู่อีเมลภายนอกนี้ในอนาคต

## เราใช้ข้อมูลของคุณอย่างไร
RianArai จะใช้ข้อมูลจาก Google Classroom เพื่อแสดงผลและการอ้างอิงเท่านั้น เราจะไม่จัดเก็บ แก้ไข ขาย หรือดำเนินการอื่นใดกับข้อมูลของคุณเว้นแต่วัตถุประสงค์ข้างต้น

## เรารักษาความปลอดภัยกับข้อมูลของคุณอย่างไร

* เราเข้ารหัสข้อมูลของคุณในระหว่างการส่งโดยใช้ HTTPS
* เราเข้ารหัสข้อมูลการเข้าสู่ระบบของ Google ซึ่งมีเพียงเซิร์ฟเวอร์ของเราเท่านั้นที่ดำเนินการตามคำขอไปยังแอพพลิเคชั่นของเราได้
* เราจะหมดอายุการเชื่อมต่อกับ Google Classroom หากไม่มีการใช้งานเป็นเวลานานตามระยะเวลาที่เรากำหนด
* เราปฏิบัติตาม[ข้อกำหนดในการให้บริการของ Google APIs](https://developers.google.com/terms) และ[นโยบายข้อมูลผู้ใช้ของ Google APIs](https://developers.google.com/terms/api-services-user-data-policy) อย่างเคร่งครัด

หากคุณมีคำถามเพิ่มเติมเกี่ยวกับการเชื่อมต่อ หรือคุณต้องการปิดใช้งานการเชื่อมต่อนี้ (สำหรับผู้ใช้งาน Insider) โปรดส่งอีเมลของคุณมาที่[เรา](mailto:lemascserviceth@hotmail.com) เราจะตอบกลับคุณโดยเร็วที่สุด